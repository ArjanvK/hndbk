---
title: Credits
permalink: "/credits/"
position: 0
layout: page
---

Tientallen tentamens, verrassende projecten en genoeg stressmomenten verder is het zo ver. De laatste fase van de studie Communicatie is voor mij aangebroken: het afstuderen! Tijdens deze belangrijke laatste fase heb ik mij mogen werpen op een uitdagend project vóór en mét Kunstuitleen Zwolle. Van februari tot en met juni 2016 heb ik mij gericht op de ontwikkeling van een online communicatiehandboek. Een hele uitdaging, maar des te leuker.

Het neerzetten van dit online handboek had ik natuurlijk nooit helemaal alleen kunnen doen. Er zijn daarom een aantal mensen die ik graag wil  bedanken. Allereerst mijn bedrijfsmentor, Arjan van Kempen. Bedankt voor de nieuwe inzichten, feedback én positieve instelling als stress de overhand nam. Ook wil ik Albertha Wielsma, de afstudeercoach vanuit Hogeschool Windesheim, bedanken voor de ondersteuning en feedback tijdens mijn afstudeerperiode. Als laatste bedank ik alle werknemers en vrijwilligers die betrokken zijn bij Kunstuitleen Zwolle: jullie maakten de afgelopen twintig weken een stukje gezelliger. 

Denise Damman
