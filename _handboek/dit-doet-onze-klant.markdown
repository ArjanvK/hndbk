---
title: Dit doet onze klant
date: 2016-06-25 19:45:00 +02:00
position: 3
---

Als de verschillende doelgroepen in kaart zijn gebracht weten we wat hun eigenschappen, gewoontes en pijnpunten zijn. Maar hoe handelen deze personen in verschillende situaties? En hoe kunnen we hier als Kunstuitleen op inspelen?

### Offline versus online
In de fysieke Kunstuitleen is het gebruikelijk om als klant informatie te vragen aan het winkelpersoneel. De winkelmedewerker kan de klant advies geven en helpen met wensen of problemen. Heeft de persona Carine tips nodig om een kunstwerk op te hangen, dan vraagt zij dit rechtstreeks aan de winkelmedewerker. Online werkt dit anders. Het is de taak aan de Kunstuitleen om te achterhalen waar de klant tegenaan loopt en wat zij verwachten van het online platform. Om in te schatten hoe de Kunstuitleen Carine van dienst kan zijn, is het belangrijk om de verschillende stappen of fases van Carine in kaart brengen. De verschillende fases die Carine doorloopt voordat ze overgaat tot een aankoop noemen we de customer journey – ook wel de klantreis genoemd. Dit begint bij een eerste kennismaking met de Kunstuitleen en kan doorlopen tot een aankoop of zelfs het aanbevelen van de Kunstuitleen bij vrienden of familie. De customer journey geeft een totaalbeeld van de interactie tussen de Kunstuitleen en de klant. Het in kaart brengen van deze klantreis noemen we ook wel een Customer Journey Map (van der Steen, 2014).

### Customer Journey Map
Een Customer Journey Map helpt om het grotere beeld te zien en om besluiten te nemen over waar de focus activiteiten liggen. De uitkomsten van deze methode zorgen er onder andere voor dat duidelijk wordt waar de pijnpunten en behoeften van de verschillende doelgroepen liggen (O'Connor, 2015).

Op basis van de gegevens van de verschillende persona’s kan per persona de customer journey in kaart worden gebracht. Een Customer Journey Map is opgedeeld in de verschillende fases die de klant doorloopt. Voor de doelgroepen van de Kunstuitleen zijn er vijf verschillende fases te onderscheiden. In het klantproces doorlopen zij deze stappen.

* Oriënteren
* Lid worden
* Lenen
* Kopen
* Aanbevelen

Worden deze fases vanuit het opzicht van de Kunstuitleen bekeken, dan worden de volgende fases gedefinieerd:

* Gevonden worden 
* Werven 
* Activeren 
* Vertrouwen, boeien, binden 
* Refereren 

Om één lijn te trekken, wordt aan de hand van de persona Carine de Customer Journey Map toegelicht. De Customer Journey Maps van de andere doelgroepen staan in de bijlagen beschreven.

De Customer Journey Map is opgedeeld in twee delen. In het eerste gedeelte wordt gekeken naar de doelen en wensen van de klant. Wat verlangen zij in iedere fase van de Kunstuitleen en wat is het doel hierbij? In het tweede gedeelte worden deze doelen en wensen bekeken vanuit het oogpunt van de Kunstuitleen. Hoe kan de Kunstuitleen hierop inspelen, welke activiteiten zijn hier geschikt voor en welke instrumenten en content kunnen hier bij helpen? Door het op deze manier in kaart te brengen ontstaat een duidelijk beeld van aan de ene kant de vraagzijde van de klant en anderzijds de manier hoe de Kunstuitleen kan voorzien in deze vraag.

## Kunstliefhebber Carine (gezin)

|    DE PERSONA           |    Oriënteren                                                                                                                      |    Lid worden                                                                                                                                         |    Lenen                                                                                                                                       |    Kopen                                                                                                                      |    Aanbevelen                                                                                                                      |
|-------------------------|------------------------------------------------------------------------------------------------------------------------------------|-------------------------------------------------------------------------------------------------------------------------------------------------------|------------------------------------------------------------------------------------------------------------------------------------------------|-------------------------------------------------------------------------------------------------------------------------------|------------------------------------------------------------------------------------------------------------------------------------|
|    CUSTOMER JOBS        |    Ik ben op zoek naar een   kunstwerk voor aan de muur wat het hele gezin leuk vindt.                                             |    Ik wil niet urenlang in de   winkel staan turen om vervolgens niets te kunnen vinden.                                                              |    Ik wil de verschillende   smaken van gezinsleden allemaal aan bod laten komen.                                                              |    In één keer een kunstwerk   kopen vind ik te duur, maar ik wil er best voor sparen.                                        |    Ik wil vrienden kunnen   vertellen over het kunstwerk wat ik heb aangeschaft.                                                   |
|    DOELEN               |    Kunstwerken vinden die   betaalbaar zijn, maar het interieur er steeds anders uit laten zien.                                   |    Ik wil online een keuze   kunnen maken, maar alleen naar de winkel hoeven om het kunstwerk op te halen.                                            |    Het regelmatig wisselen   van kunstwerken zorgt er voor dat het interieur vernieuwend blijft, zonder   nieuwe meubels aan te schaffen.      |    Door veel te lenen – en   dus collectietegoed op te bouwen – is ze in staat om na een tijdje een   kunstwerk te kopen.     |    Snel op de hoogte worden   gehouden van nieuwe kunstwerken in collectie.   Vrienden kunnen tippen   over nieuwe kunstwerken.    |
|    DE KUNSTUITLEEN      |    Gevonden worden                                                                                                                 |    Werven                                                                                                                                             |    Activeren                                                                                                                                   |    Vertrouwen, boeien, binden                                                                                                 |    Refereren                                                                                                                       |
|    ACTIVITEITEN         |    Wees zichtbaar op social   media, optimaliseer content voor zoekmachines, landingspagina’s met CTA’s om   leads te generen.     |    Creëer landingspagina’s   met call-to-actions, verspreid gratis assets voor in ruil voor emailadressen,   online de collectie kunnen bekijken.     |    Mogelijkheid om lookbook   samen te stellen, mogelijkheden ‘dit vindt u misschien ook leuk’ voordragen.                                     |    Persoonlijk account   creëren waar tegoed kan worden gecheckt, gepersonifieerd aanbod via de mail                          |    Verstuur   emailnieuwsbrieven met ‘nieuw in collectie’, referenties kunnen achterlaten,                                         |
|    INSTRUMENT           |    Keywords   Social   media   Gratis   whitepapers & tips                                                                         |    Online galerij   Landingspagina’s   Assets                                                                                                         |    Online   lookbook   Whitepapers   Social   media                                                                                            |    Whitepapers    Persoonlijk account   Email                                                                                 |    Emailnieuwsbrief   Social media   Blogs                                                                                         |
|        CONTENT          |    De Kunstuitleen    Wat kan kunst voor uw   woning doen?                                                                         |    7 tips voor het vinden van   úw kunstwerk                                                                                                          |    Welke soorten kunst zijn   er?   Jeugd & Kunst                                                                                              |    5 redenen om een   kunstaankoop te doen   Het opbouwen van   collectietegoed                                               |    Nieuw in collectie   Dit vonden anderen van dit   kunstwerk                                                                     |