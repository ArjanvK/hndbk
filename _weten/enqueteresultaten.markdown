---
title: Enquêteresultaten
date: 2016-06-26 20:39:00 +02:00
position: 11
---

Op deze pagina wordt kort beschreven hoe de enquête is opgezet. Daarnaast worden een aantal resultaten uitgelicht. De volledige enquête is [hier](http://hndbk.siteleaf.net/weten/de-enquetevragen/) te vinden.

Zoals eerder beschreven heeft een mens manifeste en latente behoeftes. Manifeste behoeftes zijn behoeftes die men bewust aanvoelt. Een voorbeeld hiervan is de behoefte om te eten of drinken. Latente behoeftes zijn behoeftes die men niet voelt en waarvan men niet weet dat ze er zijn. Een latente behoefte kan een manifeste behoefte worden (Jones, 2014). Om te toetsen of de gedefinieerde persona’s valide zijn, is een enquête uitgezet. 

Deze enquête is uitgezet onder het totale emailbestand van Kunstuitleen Zwolle, bestaande uit 2130 emailadressen. De enquête heeft in totaal 128 respondenten opgeleverd. Via Google Forms is de enquête gemaakt waarna deze is verspreid via een emailnieuwsbrief in Mailchimp. 

De enquêtevragen zijn opgesteld aan de hand van de vijf fases die klanten van de Kunstuitleen doorlopen. Deze fases zijn:

* Oriënteren
* Lid worden
* Ruilen
* Kopen
* Aanbevelen

Door aan iedere fase een aantal vragen te koppelen kan aan de hand van de enquêteresultaten worden gekeken of de persona’s valide zijn. Naast de vragen uit deze fases zijn ook zogenaamde ‘profielvragen’ toegevoegd. Deze vragen bieden onder andere inzicht in geslacht, leeftijd en gezinssituatie. De vijf fases kunnen worden gezien als variabelen. Door deze variabelen met elkaar te combineren kan een duidelijk profiel van de persona worden geschetst. 

De onderstaande vraag ‘Wat is uw leeftijd?’ is een voorbeeldvraag waarmee de respondenten op leeftijdscategorie worden ‘onderverdeeld’ in de verschillende persona’s. 

![wat-is-uw-leeftijd2.jpg](/uploads/wat-is-uw-leeftijd2.jpg)


De vraag ‘Ik wil door de Kunstuitleen graag geïnformeerd worden over…’ geeft inzicht in het soort informatie dat de persona graag wil zien. 

![informeren-over.jpg](/uploads/informeren-over.jpg)


De vraag ‘Factoren die meespelen bij de aanschaf van een kunstwerk zijn…’ geeft inzicht in de beweegredenen voor de aanschaf van kunst bij de persona. 

![factoren aanschaf.jpg](/uploads/factoren%2520aanschaf.jpg)


