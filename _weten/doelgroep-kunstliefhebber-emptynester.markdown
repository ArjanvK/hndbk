---
title: Doelgroep kunstliefhebber 'empty nester'
date: 2015-11-01 01:03:00 +01:00
position: 4
---

De particuliere kunstliefhebber 'empty nester'

**De persona Mark Hogeland**

* Mark Hogeland
* 56 jaar 
* Getrouwd met Lisette
* Woonachtig in Zwolle, Aalanden 
* Belastingadviseur

Mark is een 56-jarige man uit Zwolle. Samen met zijn vrouw Lisette heeft hij drie kinderen: Nina, Thomas en Loreen. Zijn kinderen wonen al een aantal jaar niet meer thuis en zijn uitgestudeerd. Mark en Lisette wonen in een mooie twee-onder-één kap in de Aalanden en hebben een hond: Twister. 
Mark is een sportieve man, twee keer per week is hij op de tennisbaan te vinden. Daarnaast bezoekt hij graag verschillende musea in zowel binnen- als buitenland. 

Mark en Lisette kwamen al regelmatig in de Kunstuitleen, maar vinden het nu tijd voor wat vernieuwing in huis. Een nieuwe levensfase, waarbij andere kunststukken horen. Doordat de drie kinderen nu voor zichzelf kunnen zorgen, hebben Mark en Lisette meer geld te besteden voor kunst in huis. Eerder werd gekozen voor iets goedkopere stukken en werden de keuzes ook vaak beïnvloedt door meningen van de kinderen. Tegenwoordig speelt geld een minder grote rol. Omdat zij nu niet meer thuis wonen, hebben Mark en Lisette besloten om de inrichting om te gooien. De meubelstukken die waren afgestemd op een huis met kinderen kunnen plaatsmaken voor iets wat ze daadwerkelijk mooi vinden.

Mark merkt dat hij tijdens het uitzoeken van kunst onbewust nog rekening houdt met de kinderen. Wat vinden zij ook leuk? Wat past bij het interieur? Hij moet zijn eigen smaak eigenlijk nog vinden en staat open voor verschillende mogelijkheden. Hij wil graag ‘out of the box’ denken, maar vindt dit nog wel lastig. 

Doordat Mark al behoorlijk wat jaren leent bij de Kunstuitleen, heeft hij inmiddels wel ondervonden wat zijn kunstsmaak is. Hij vindt het belangrijk als hij van een kunstwerk kan genieten en hecht weinig waarde aan de bekendheid van de kunstenaar. Het is belangrijker om iets moois en unieks in huis te hebben wat emotie oproept. Het gevoel bij een kunstwerk is ook belangrijker dan rationele zaken zoals investeren of een collectie opbouwen. 

Mark vindt het fijn als hij maandelijks of per kwartaal wordt geïnformeerd over aankomende evenementen of nieuwe stukken in de collectie. Hij wisselt ongeveer om het half jaar/jaar van kunstwerk en om de 3 tot 5 jaar gaat hij over tot een aankoop. De aankoop mag tussen de 1000 en 2500 euro kosten. Door meer exposities te organiseren, gaat Mark misschien vaker over tot koop in plaats van huur. 

Mark is niet heel actief op social media. Als hij informatie zoekt, gaat hij vaak via Google te werk. Hij bekijkt geregeld zijn email en leest graag kranten en tijdschriften. 

**De customer journey van Mark**

|    DE PERSONA           |    Oriënteren                                                                                                                                      |    Lid worden                                                                                                                                       |    Lenen                                                                                                      |    Kopen                                                                                                        |    Aanbevelen                                                                             |
|-------------------------|----------------------------------------------------------------------------------------------------------------------------------------------------|-----------------------------------------------------------------------------------------------------------------------------------------------------|---------------------------------------------------------------------------------------------------------------|-----------------------------------------------------------------------------------------------------------------|-------------------------------------------------------------------------------------------|
|    CUSTOMER JOBS        |    Ik wil mijn interieur   vernieuwen door onder andere nieuwe kunst in huis te halen.                                                             |    Kunst van grote, bekende   kunstenaars zegt mij niet zo veel.                                                                                    |    Ik wil graag een kunstwerk   in huis dat niet op iedere hoek van de straat hangt.                          |    Ik wil graag over gaan tot   aankoop als ik een bepaalde emotie bij het kunstwerk voel.                      |    Ik wil mijn kinderen graag   in aanraking brengen met de Kunstuitleen.                 |
|    DOELEN               |    Een kunstwerk vinden wat   anders is dan ik normaal in huis heb.                                                                                |    Ik wil graag kunst leren   kennen van de kleinere, onbekende kunstenaars.                                                                        |    Een uniek kunstwerk vinden   dat maar in een kleine oplage gemaakt wordt.                                  |    Het vinden van een   kunstwerk dat een intrinsieke waarde voor mij heeft.                                    |    Mijn kinderen kennis laten   maken met het concept van de Kunstuitleen.                |
|    DE KUNSTUITLEEN      |    Gevonden worden                                                                                                                                 |    Werven                                                                                                                                           |    Activeren                                                                                                  |    Vertrouwen, boeien, binden                                                                                   |    Refereren                                                                              |
|    ACTIVITEITEN         |    Online verschillende kunstwerken   op een muur kunnen plaatsen, via emailnieuwsbrief voorstel doen met 3 totaal   verschillende kunstwerken.    |    Emailnieuwsbrief met   nieuwe kunstenaars in collectie, een nieuwe (wat onbekendere) kunstenaar   voorstellen aan de hand van een evenement.     |    Nieuwsbrief met updates   over kunst in kleine oplage, keywords over unieke kunst verwerken in content.    |    Exposities organiseren   waarbij de kunstenaar aan het woord komt, landingspagina over kunst en   emotie.    |    Proefabonnement aanbieden   via landingspagina, social media berichten verspreiden.    |
|    INSTRUMENT           |    Online kunstwerken   uitproberen   Emailnieuwsbrief                                                                                             |    Emailnieuwsbrief   Landingspagina   Evenement/expositie                                                                                          |    Keywords   Emailnieuwsbrief                                                                                |    Landingspagina   Exposities                                                                                  |    Landingspagina   Social media                                                          |
|        CONTENT          |    Kunst op mijn muur?   Kunstuitleen Kiest                                                                                                        |    Wij stellen voor…!                                                                                                                               |    Wat maakt kunst uniek?                                                                                     |    Wat kan kunst met je doen?                                                                                   |    Maak kennis met kunst                                                                  |
