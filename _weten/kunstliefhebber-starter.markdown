---
title: Kunstliefhebber 'starter'
date: 2015-11-01 01:03:00 +01:00
position: 3
---

Op deze pagina zijn zowel de persona als de customer journey van de particuliere kunstliefhebber (starter) te vinden. 

**De persona Meike Horst**

![persona-kunstliefhebber-starter.jpg](/uploads/persona-kunstliefhebber-starter.jpg)

* Meike Horst
* 25 jaar 
* Woonachtig in Zwolle, Assendorp 
* Woont sinds kort samen met Jelle
* Junior Marketeer bij MarketingOost

Meike is een 25-jarige vrouw uit Zwolle. Sinds vier maanden woont zij samen met Jelle. Hij is 28 jaar en komt uit Deventer. Samen huren ze een huisje in de wijk Assendorp. Meike heeft de universitaire studie Marketing gevolgd aan de Vrije Universiteit in Amsterdam. Sinds twee jaar is ze werkzaam als Junior Marketeer bij MarketingOost. 
Meike heeft een druk leven. Ze maakt graag mooie reizen met Jelle naar landen als Thailand, Australië en China. 

Ook al woont Meike al vier maand in de nieuwe woning, ze is nog druk bezig met de aankleding ervan. Ze vindt het lastig om iets passends te vinden en weet nog niet goed wat precies haar smaak en/of stijl is. De stukken die ze eerder in haar woningen heeft gehad waren cadeaus of hingen er ter opvulling. 

Door de hoeveelheid aan opties ontstaat er bij Meike een soort keuzestress. Wat is de investering waard? Wat is mooi? Meike is nog niet bekend met de Kunstuitleen en het concept daarvan. De Kunstuitleen zou een goede manier zijn om achter haar smaak en stijl te komen. Door verschillende werken te lenen en uit te proberen komen Meike en Jelle er achter welke stijlen bij hen passen. 

Meike bevindt zich niet in een doelgroep die regelmatig gebruik maakt van het Kunstuitleen-concept. Het is daarom belangrijk om haar op de hoogte te brengen via verschillende media uitingen. Ze is actief op veel verschillende social media kanalen zoals Twitter, Facebook en Instagram. Daarnaast vindt ze het leuk om video’s te bekijken op YouTube. Haar email checkt ze eigenlijk de hele dag door, aangezien ze dit binnenkrijgt op haar telefoon, tablet en laptop. 

**De customer journey van Meike**

![cj-starter2-58e3a2.jpg](/uploads/cj-starter2-58e3a2.jpg)