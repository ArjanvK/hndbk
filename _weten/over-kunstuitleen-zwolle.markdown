---
title: Over Kunstuitleen Zwolle
date: 2015-11-01 01:03:00 +01:00
position: 1
---

Stichting Beeldende Kunst Zwolle, of Kunstuitleen Zwolle zoals zij in de volksmond genoemd wordt, zet zich sinds 1972 in voor de verspreiding van hedendaagse en moderne kunst onder een zo groot mogelijk publiek. Kunstuitleen Zwolle is al meer dan 40 jaar specialist in het exposeren, verhuren en verkopen van hedendaagse beeldende kunst. Met een collectie van meer dan 4.000 kunstwerken van ongeveer 700 beeldende kunstenaars biedt zij een gevarieerd, kwalitatief hoogstaand aanbod voor particulieren en bedrijven. 

Naast exposities en het uitlenen en verkopen van beeldende kunst kan men bij Kunstuitleen Zwolle terecht voor lezingen, workshops en aantrekkelijke cadeaus in de designwinkel met ruime keuze uit toegepaste kunst van gerenommeerde ontwerpers. Het aantal bezoekers dat op deze laagdrempelige activiteiten afkomt, is de laatste jaren gelijk of groter dan het jaarlijks bezoekersaantal van Stedelijk Museum Zwolle (van Kempen, 2016). Kunstuitleen Zwolle is door de belastingdienst erkend als Algemeen Nut Beogende Instelling (ANBI).

Kunstuitleen Zwolle wil graag een bijdrage leveren aan de ontwikkeling van kunstenaars. Via Kunstuitleen Zwolle krijgen kunstenaars promotionele ondersteuning, toonkansen en financiÃ«le inkomsten uit verhuur en verkoop. Op die manier investeert Kunstuitleen Zwolle mee in het versterken en ontwikkelen van de positie van de kunstenaar in het kunstenveld van de maatschappij. Daarnaast is een doel om het publiek voor hedendaagse en moderne kunst te vergroten. Door kunst binnen te brengen in woningen en zakelijke ruimtes, ontwikkelen mensen stap voor stap een eigen smaak. Hierdoor wordt de stap om musea of galeries te bezoeken ook minder groot. Op deze manier investeert Kunstuitleen Zwolle in een duurzame ontwikkeling van de kunstmarkt (Kunst in Huis, 2015). 

**Doelstelling** <br/>
De volgende doelstelling is geformuleerd door Kunstuitleen Zwolle:
Het stimuleren van de geestelijke ontwikkeling van een zo breed mogelijk publiek door bij dat publiek met behulp van kunst een kritisch-waarderende houding tot stand te brengen: het realiseren van een zo groot mogelijke verspreiding van werkstukken van hedendaagse beeldende kunstenaars en vrije vormgevers. 
