---
title: Kunstliefhebber 'gepensioneerd'
date: 2015-11-01 01:03:00 +01:00
position: 5
---

Op deze pagina zijn zowel de persona als de customer journey van de particuliere kunstliefhebber (gepensioneerd) te vinden. 

**De persona Liesbeth Franken**

![persona-kunstliefhebber-gepensioneerd.jpg](/uploads/persona-kunstliefhebber-gepensioneerd.jpg)

* Liesbeth Franken
* 68 jaar 
* Alleenstaand 
* Gepensioneerd 
* Woonachtig in de binnenstad van Zwolle



Liesbeth is een 68-jarige vrouw en woont in een ruim appartement in de binnenstad van Zwolle. Haar man Johan is twee jaar terug overleden en sindsdien woont Liesbeth alleen. Liesbeth is jarenlang werkzaam geweest in het bankleven, maar is sinds een jaartje gepensioneerd. Samen met Johan heeft ze één dochter gekregen: Rosalie. Ook heeft ze een hondje, Teddy. 

Liesbeth is een bezig type en de rust die bij haar pensioen komt kijken vindt ze dan ook niets. Eén dag in de week past ze op haar kleinkinderen Tirza en Jasper. Daarnaast doet ze twee ochtenden in de week vrijwilligerswerk bij een buurtcentrum. Op woensdagmiddag volgt Liesbeth een schildercursus en iedere vrijdagochtend gaat ze bridgen met vriendinnen. 

Liesbeth heeft al jarenlang een abonnement bij de Kunstuitleen. Ieder half jaar hing er wel een nieuw stuk in hun woning. In de jaren dat ze bij de Kunstuitleen komen hebben ze ook al drie keer daadwerkelijk een kunstwerk gekocht. Liesbeth heeft veel verstand van kunst gekregen door de jaren heen. Ze leent dan ook niet meer om haar smaak uit te vinden, maar meer voor het afwisselen. Ze wisselt kunstwerken ongeveer tussen de 1 en 3 jaar om. De keuze voor bepaalde kunstwerken komt voort uit een intrinsieke motivatie: de mate waarop het kunstwerk inspireert en inspeelt op emotie is steeds belangrijker geworden. 
Het maakt haar niet uit of het een (on)bekende kunstenaar betreft, ze vindt het belangrijker dat het kunstwerk mooi is en ze er van kan genieten. 

Liesbeth vindt het leuk om regelmatig de Kunstuitleen binnen te lopen, maar vindt het ook handig als ze maandelijks op de hoogte wordt gehouden van nieuwe kunstwerken in collectie. Zo kan ze er snel bij zijn, mocht er iets naar haar smaak binnen komen in de collectie. Geld speelt een minimale rol bij het beslissingsproces: een mooi kunstwerk is belangrijker dan een zacht prijsje. De aankoop van een kunstwerk mag dan ook tussen de 1000 en 2500 euro kosten. Liesbeth zal sneller over gaan tot een aankoop als er meer exposities zijn en er meer kunstwerken met nationale bekendheid binnen komen. 

Liesbeth vindt het leuk om regelmatig de website van Kunstuitleen Zwolle te bezoeken. Daarnaast is ze ook actief met email. Maar naast een enkele online kanalen, vindt ze het toch prettig om een folder of brochure in haar handen te hebben.

**De customer journey van Liesbeth**

|    DE PERSONA           |    Oriënteren                                                                                                             |    Lid worden                                                                                                                   |    Lenen                                                                                                                        |    Kopen                                                                                        |    Aanbevelen                                                                                                  |
|-------------------------|---------------------------------------------------------------------------------------------------------------------------|---------------------------------------------------------------------------------------------------------------------------------|---------------------------------------------------------------------------------------------------------------------------------|-------------------------------------------------------------------------------------------------|----------------------------------------------------------------------------------------------------------------|
|    CUSTOMER JOBS        |    Ik wil graag kunst in huis   dat mij herinnert aan vroeger.                                                            |    Ik wil graag meer context   bij een kunstwerk dat mijn interesse heeft gewekt.                                               |    Ik vind het leuk om   inspiratie op te doen voor mijn woning.                                                                |    Ik wil herinneringen graag   vastleggen zodat ze een mooie plek in mijn woning krijgen.      |    Ik wil mijn kleinkinderen   graag kennis laten maken met kunst.                                             |
|    DOELEN               |    Door kunst te vinden dat   inspeelt op mijn gevoel ervaar ik een prettig gevoel.                                       |    Door de kunstenaar te   ontmoeten of exposities te bezoeken kom ik meer te weten over het verhaal   achter het kunstwerk.    |    Door regelmatig de   Kunstuitleen te bezoeken, ben ik snel op de hoogte van nieuwe kunstwerken en   andere mogelijkheden.    |    Foto’s of tekeningen van   mijn kleinkind(eren) wil ik graag in een mooie lijst brengen.     |    Door op een leuke manier   kennis te maken met kunst, hoop ik mijn kleinkind(eren) iets bij te brengen.     |
|    DE KUNSTUITLEEN      |    Gevonden worden                                                                                                        |    Werven                                                                                                                       |    Activeren                                                                                                                    |    Vertrouwen, boeien, binden                                                                   |    Refereren                                                                                                   |
|    ACTIVITEITEN         |    Landingspagina met   whitepaper over kunst en emotie, nieuwsbrief over kunstwerken met onderwerp   uit geschiedenis    |    Het organiseren van   exposities/evenementen in de Kunstuitleen, online achtergrondinformatie bij   de kunstwerken.          |    Emailnieuwsbrief met   nieuwe werken in collectie, landingspagina met mogelijkheid om in te   schrijven voor kunstwerk.      |    Landingspagina met   mogelijkheid tot downloaden van tips.                                   |    Educatieprogramma voor   kinderen, rondleiding in de Kunstuitleen, online spel/kleurplaat.                  |
|    INSTRUMENT           |    Whitepaper   Landingspagina   (Email)nieuwsbrief                                                                       |    Exposities   Online galerij                                                                                                  |    Emailnieuwsbrief   Landingspagina   Online reserveren                                                                        |    Whitepaper met tips   Landingspagina                                                         |    Online spel/kleurplaat   Educatieprogramma in Kunstuitleen                                                  |
|        CONTENT          |    Kunst & emotie   Historie verwerkt in kunst                                                                            |    Het verhaal achter…   De persoon achter het   kunstwerk.                                                                     |    Nieuw in collectie                                                                                                           |    5 tips voor het inlijsten   van kunst                                                        |    Weet jij wat kunst is?   Maak kennis met kunst   Maak jouw eigen kunstwerk!                                 |


