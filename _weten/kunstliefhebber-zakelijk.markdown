---
title: Kunstliefhebber zakelijk
date: 2015-11-01 01:03:00 +01:00
position: 6
---

Op deze pagina zijn zowel de persona als de customer journey van de zakelijke kunstliefhebber te vinden. 

**De persona Bert van Poorten**

![zakelijke-kunstliefhebber.jpg](/uploads/zakelijke-kunstliefhebber.jpg)

* Bert van Poorten 
* 53 jaar
* Getrouwd met Ingrid
* Woonachtig in Zwolle, Wipstrik
* Senior Curator ING

Bert is een 53-jarige man uit Zwolle en is 25 jaar getrouwd met Ingrid. Samen met haar heeft hij twee kinderen: Lisa van 20 en Bas van 18. Samen met zijn gezin woont hij in een vrijstaand huis in de wijk Wipstrik in Zwolle. Bert werkt inmiddels al 15 jaar voor de ING Bank en houdt zich sinds 5 jaar ook bezig met de kunstcollectie van de organisatie. 

Bert ziet het als zijn taak om kunst te vinden wat bij de organisatie past. Hij heeft zelf veel kennis en ervaring op het gebied van kunst, maar vindt het heel belangrijk dat de mening van andere medewerkers wordt gewaardeerd en meegenomen in de beslissingen. Op deze manier hoopt hij meer draagvlak te creëren voor kunst binnen een organisatie. Hij zou kunst graag verankeren in de bedrijfsvorming: bij een ander bestuur blijft de kunstcollectie wel voortbestaan. 

Bert ziet een hoop voordelen van de inbreng van kunst bij de ING. De collectie brengt medewerkers allereerst in aanraking met kunst. Daarnaast kan een bedrijfscollectie medewerkers anders naar hun werk laten kijken, de creativiteit in een organisatie bevorderen en een menselijk element in de bedrijfscultuur brengen. Ook het mecenaat - het actief ondersteunen van kunstenaars en de kunstwereld - is van oudsher een belangrijke motivatie om kunst te verzamelen. Deze ondersteuning noemt men ook wel 'corporate social responsiblity', de sociaal maatschappelijke verantwoordelijkheid van een organisatie. 

Bert is heel actief op social media. Hij twittert actief, volgt veel verschillende personen en heeft zelf ook veel volgers. Hij leest regelmatig blogs, variërend van koken tot kunst. Bert is op doordeweekse dagen bijna 24/7 online, maar in de weekenden is dit minimaal. Websites bezoekt hij alleen als hij hier via één van zijn social media kanalen op terecht komt. 


## De customer journey van Bert

![cj-zakelijk-cfb608.jpg](/uploads/cj-zakelijk-cfb608.jpg)