---
title: Leeswijzer
permalink: "/leeswijzer/"
position: 0
layout: page
---

Welkom in 'Handboek Communicatie Kunstuitleen 2.0'! Dit online handboek dient als hulpmiddel voor medewerkers van [Kunstuitleen Zwolle](http://hndbk.siteleaf.net/weten/over-kunstuitleen-zwolle/) om het online platform van Kunstuitleen Zwolle te onderhouden en te vergroten. 

In dit handboek wordt beschreven op welke manier we inzicht kunnen krijgen in de verschillende doelgroepen van Kunstuitleen Zwolle en op welke manier we hen op online gebied beter kunnen bedienen. Om het handboek overzichtelijk, duidelijk en leesbaar te houden voor de medewerkers is besloten om voor achtergrondinformatie, methodische verantwoording en theoretische ondersteuning te verwijzen naar de bijlagen. Deze zijn te vinden onder het kopje 'Meer weten'. De bronnen die tijdens het creëren van dit handboek zijn gebruikt, zijn te vinden op de pagina 'Bronnen'. In de tekst is regelmatig gebruik gemaakt van links. Door hier op te klikken kom je terecht op een pagina met meer informatie over het betreffende onderdeel. 

Het daadwerkelijke handboek is te vinden onder het kopje 'Handboek Kunst2.0'. Het handboek is opgedeeld in verschillende onderdelen: 

### Deel 1 – Daarom dit handboek
Deel 1 beschrijft het doel van dit handboek en geeft een vooruitblik. Hoe kan de Kunstuitleen inspelen op de huidige ontwikkelingen op het gebied van kunst en cultuur?

### Deel 2 – Dit is onze klant  
In deel 2 wordt beschreven wie de doelgroepen/klanten van Kunstuitleen Zwolle zijn en hoe zij er uit zien. Hoe kunnen deze doelgroepen het beste worden beschreven zodat er een duidelijk beeld ontstaat? In dit handboek wordt één doelgroep als casus gebruikt om voorbeelden aan te duiden. De overige doelgroepen staan vermeld op de pagina 'Meer weten'. 

### Deel 3 – Dit doet onze klant 
In deel 3 wordt beschreven hoe de verschillende doelgroepen in aanraking komen met de Kunstuitleen. Wat doen zij in de verschillende fases – van oriënteren tot refereren – en wat zijn hun wensen en behoeften. Door hier inzicht in te verkrijgen wordt duidelijk hoe we op deze wensen en behoeften kunnen inspelen.

### Deel 4 – Hoe te communiceren?
Deel 4 richt zich op de wijze van communiceren met de doelgroepen. Wat is belangrijk bij het creëren van content? En op welke manier kunnen we de content het beste verspreiden?

### Deel 5 - Testen 
In deel 5 is aan de hand van praktijkvoorbeelden weergegeven hoe de content kan worden getest. 

### Deel 6 – Hoe continue te verbeteren?
In het laatste gedeelte – deel 6 – wordt kort beschreven wat de conclusie van deze verschillende stappen is en hoe het online platform continue verbeterd kan worden. 

Veel plezier bij het lezen van dit online handboek!
